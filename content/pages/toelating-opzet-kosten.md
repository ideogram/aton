+++
title = "Toelating, opzet en kosten"
date = 2018-10-17T21:46:40+02:00
draft = false
menu = "main"
weight = 3
+++

Ben je gemotiveerd om de opleiding tot Alexander Techniek leraar te volgen en te
gebruiken voor je persoonlijke vorming? Ben je minimaal 21 jaar oud en heb je
voldoende (minimaal 15 lessen) recente ervaring met de Alexander Techniek? Dan
willen we je graag beter leren kennen.

## Toelating tot de opleiding

In eerste instantie zullen we je uitnodigen om 3 á 4 dagen op de opleiding te
komen proeven, vervolgens bestaat de toelatingsprocedure uit een persoonlijk
gesprek, enige privé lessen en het invullen van een vragenformulier. Daarna
bepalen we samen met jou of ATON inderdaad de juiste plek is voor jou. Is ATON
de juiste plek dan vragen wij je een overeenkomst te tekenen.

## Meertalig onderwijs

Mede door internationale gastdocenten, Engelstalige boeken en artikelen en het
feit dat we ook buitenlandse studenten opleiden, is de voertaal zowel Engels als
Nederlands.

## Inhoud van de opleiding

De opleiding duurt drie jaren, elk van 35 weken en bestaat voor 80% uit
praktisch Alexanderwerk en 20% theorie. We werken vier dagen per week van 9:00 tot 12:30 uur. Deze intensiteit en continuïteit verhogen de
effectiviteit van de techniek en de verdieping die je bereikt.

Het **eerste jaar** staat in het teken van het leren denken en functioneren
vanuit de Alexander Techniek principes. Voordat je leert op anderen te werken,
doorgrond je de basis van de techniek.

In het **tweede jaar** verfijn je zowel je eigen ontwikkeling als de
manuele vaardigheden en fysieke proceduresvan de Alexander Techniek.

In het **derde jaar** integreer je wat je het eerste en tweede jaar hebt geleerd
tot het zelfstandig werken op medestudenten en anderen.

## Dagprogramma

De vaste onderdelen van het dagprogramma zijn gericht op de basisvaardigheden
van de techniek:

- Een individuele les van 15 of 30 minuten
- Het gezamenlijk verkennen van wat er komt kijken bij bewegen
- Het leren gebruiken van de handen
- Het bestuderen van de boeken van F. M. Alexander en aanverwante artikelen
- Zelfwerkzaamheid en in een later stadium werken op anderen

Aanvullingen op het vaste dagprogramma zijn, onder andere:

- Anatomie en fysiologie vanuit de Alexander Techniek
- Stemwerk
- Starten en organiseren van een eigen lespraktijk

## Moderation
Studenten krijgen in hun 6e en 9e trimester bezoek van een moderator. Dit is een
leraar van buiten de opleiding met jarenlange opleidingservaring. Met een
onafhankelijke blik, geeft de moderator studenten belangrijk inzicht in hun
persoonlijke ontwikkeling in de techniek en als toekomstig leraar. Studenten
kunnen met vragen over het opleiden terecht bij de moderator.

## Kosten
€ 7.500,- per jaar. Betaling per trimester (€ 2.500,-) is mogelijk. Wijzigingen
voorbehouden.

ATON is geregistreerd bij het Centraal Register Kort Beroepsonderwijs (_CRKBO_)
en mag daarom de BTW vrijstelling onderwijs toepassen.

Zie [www.crkbo.nl](http://www.crkbo.nl)

Heb je vragen? Neem gerust [contact](http://www.alexandertechnique.nl/Articles/Waarkuntuonsvinden.html) op, we geven je graag meer uitleg.

Op deze site vind je ook meer informatie over individuele [lessen volgen in de Alexander Techniek](#individuele-lessen)


