+++
title = "De docenten"
date = 2018-10-17T21:48:43+02:00
draft = false
menu = "main"
weight = 4
+++


**Arie Jan Hoorweg** is oprichter en directeur van Alexander Techniek Opleiding Nederland.
 
> Ik volgde de driejarige dagopleiding Alexander Techniek in Londen van 1975
  tot en met 1977 bij Walter\* en Dilys Carrington. Na mijn opleiding gaf ik tien 
  jaar lang privélessen en startte in januari 1987 de opleiding voor leraren 
  in Nederland.\
  \
  Naast mijn werk als docent op de opleiding, geef ik ook jaarlijks les op 
  verschillende opleidingen in Zuid-Amerika. Verder geef ik privéles in 
  Amstelveen (thuis), Alkmaar en Utrecht. In Alkmaar werk ik samen met een 
  psycholoog en veelal met mensen met bijv. burn-out. In Utrecht vormen we 
  met 4 collegea het Utrechts Alexander Techniek Instituut voor Musici, 
  alwaar we veel aan conservatorium studenten les geven in de 
  Alexander Techniek. De A.T. is opgenomen in het curriculum van het 
  Utrechts Conservatorium. Regelmatig geef ik workshops en projectmatig 
  werk ik ook met dansers.  

\* Walter Carrington volgde de opleiding bij, F.M. Alexander van 1936 tot 1939. 
  Hij was assistent van Alexander tot diens dood in 1955 en nam daarna de leiding over.

**Anna Koolen** is sinds juli 1999 als docent verbonden aan Alexander 
Techniek Opleiding

> Ik help mensen en organisaties graag hun bezieling/passie en richting 
  terug te vinden door te leren stoppen met ongerichte “spierkracht” 
  oftewel de discipline van moeiteloosheid in praktijk te brengen. 
  Mijn werkwijze is gebaseerd op de Alexander Techniek. Daarnaast heb ik veel 
  ervaring met diverse psychologische technieken over kwaliteiten, omgaan met 
  verschillen en  empowerment,  spirituele visies, meditatie- en 
  visualisatietechnieken.\
  \
  Mijn achtergrond: Meer dan 25 jaar ervaring als zelfstandig ondernemer o.a. 
  in de rollen van: beleidsadviseur, schrijver en projectleider (bij GGZ, 
  Overheid en Zelfhulp), trainer persoonlijke- en/of team coach. Ik geef les 
  als Alexander Techniek leraar sinds 1999 in mijn praktijk in Rosmalen en op 
  locatie.

**Wilberd Bakker** studeerde in 2000 af aan de Alexander Techniek Opleiding 
Nederland.

> Ik studeerde in Amsterdam wiskunde aan de VU en zang aan het Sweelinck 
  conservatorium. Naast het geven van wiskundeles zong ik tien jaar in het
  Nederlands Vocaal Ensemble en dirigeerde ik diverse koren. Ik geef les in 
  Alexander Techniek aan het conservatorium in Utrecht en in mijn privé 
  praktijk te Deventer. Zie ook [www.eristijd.nl](http://www.eristijd.nl)
