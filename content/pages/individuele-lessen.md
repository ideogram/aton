+++
title = "Individuele lessen"
date = 2018-10-17T21:41:37+02:00
draft = false
menu = "main"
weight = 6
+++

## Individuele lessen in de Alexander Techniek

> Alexander had found a method applicable to most common problems of daily 
  life: the problem of habitual misuse of the self, of thoughtlessness.
  **— Walter Carrington MSI 1996**

## Van een verloren/verminderde psychisch/fysieke balans naar moeiteloos bewegen

Vaak raken we zo gevangen door het snelle en drukke leven dat we nauwelijks meer
tijd besteden aan onszelf. Dit leidt ertoe dat we pas (te) laat doorkrijgen
wanneer ons lichaam letterlijk gebukt gaat óf lijdt onder stress en/of
overbelasting.

Kleine kinderen reageren en bewegen efficiënt en op een natuurlijke manier. In
de loop der jaren kan de efficiënt werkende coördinatie tussen de
samenwerkende balansmechanismen (_lees: denken, willen en voelen_) uit
evenwicht raken en daarmee raakt het bewegingsapparaat zijn subtiele werking
c.q. _het gestuurd worden,_ kwijt. De ogenschijnlijke moeiteloosheid van het
bewegen bij kleine kinderen kan geleidelijk afnemen en ongemerkt veranderen in
een stijver bewegen, wat we wel zien bij volwassenen. We krijgen deze
coördinatie met de daarbij behorende subtiele spieractiviteiten/sturing niet
terug door bijvoorbeeld meer te oefenen of beter ons best te doen. Want dat
houdt in, versterken van de aanwezige manier van reageren in processen als
denken, willen en voelen (het gebruik van ons zelf) welke ons reeds in de
problemen heeft gebracht. Hierdoor verandert er feitelijk weinig.

Alexander ontdekte dat onze (automatische) reacties de ingang zijn om subtiel
samenwerkende mechanismen ongehinderd te laten werken. Wanneer we niet ons best
proberen te doen, krijgen onze reacties op impulsen (van binnen uit en van
buiten ons) de ruimte om efficiënt te werken. Ondersteuning van het lichaam en
beweging gebeurt dan ogenschijnlijk moeiteloos. Via de techniek die Alexander
ontwikkelde, krijgt ons lichaam de oorspronkelijke mogelijkheden van de
subtiel samenwerkende _balansmechanismen_ terug. Zo gaan we meer genieten van
vrijer en lichter bewegen.

## Wat leer je?

Alexander Techniek lessen zijn gebaseerd op eenvoudige, maar diepgaande
principes. Je werkt aan bewuste coördinatie in actie. De leraar leert je te
**stoppen** met onmiddellijke, niet ter zake doende en vaak onbewuste fysieke
en/of mentale reacties, zodat er ruimte komt voor **bewuste aansturing** van je
lichaam c.q. jezelf.

De techniek leert je bewuste en constructieve controle te krijgen over het
gebruik van jezelf. Je leert oorzaken van klachten op een nieuwe manier aan te
pakken. Je fixeert je niet op de klacht, maar richt je aandacht op het
**ontleren** van niet ter zake doende reacties of inefficiënt gebruik van je
spieren, in allerlei situaties. De handen van de leraar spelen hierbij een
belangrijke rol door je duidelijk te laten ervaren dat je door mentale ruimte te
creeëren, vervolgens kan kiezen om **de gangbare, vaak vastgeroeste
(bewegings)patronen** te voorkomen opdat ze niet ontstaan. Ook de verbale
instructies helpen bij dit proces.

## Welk resultaat mag je verwachten?

Een aantal positieve gevolgen: **voorkoming van onnodige/onjuiste reacties** ,
waardoor je **meer keuzevrijheid** verkrijgt **in hoe je wilt zijn** met een
daarbij passend **efficiënter gebruik van je spieren** (passend bij elke
beweging),

Leerlingen ervaren na een aantal lessen **meer rust** in zichzelf, ook tijdens
spannende momenten. Leerlingen die een tijdje bezig zijn krijgen vaak te horen
dat het lijkt of ze zijn gegroeid! Figuurlijk, omdat de Alexander Techniek een
verandering teweeg brengt in hoe je in het leven staat, een ander bewustzijn
geeft. Letterlijk, omdat de Alexander Techniek onnodige verkorting van spieren
in het lichaam voorkomt of oplost. De meeste mensen waarderen de Alexander
Techniek omdat men zelf, actief eigen verantwoordelijkheid kan nemen voor het
eigen welbevinden.

## Voor wie is Alexander Techniek?

De Alexander Techniek is voor iedereen die geïnteresseerd is in efficiënter
reageren en bewegen. Voor mensen die hun nek-, rug- en schouderklachten of
andere klachten hebben wanneer die veroorzaakt zijn door verkeerde gewoonten,
overbelasting of stress.

Mensen die vanuit hun dagelijks leven of beroep eenzijdige of subtiele
bewegingen moeten maken, vinden in de Alexander Techniek een goede
ondersteuning. Zo bereiken muzikanten, dansers en acteurs, via de Alexander
Techniek een perfectionering van hun reactie- en bewegingspatronen die ze door
harder en meer te oefenen niet altijd zouden bereiken. Zo bereiken mensen met
fysiek zware beroepen dat ze met minder en met beter aangestuurde spierkracht
minder fysieke klachten hebben. Voor mensen met psychische klachten zal de
Alexander Techniek via de efficiëntere fysieke weg meer psychische rust kunnen
brengen. (We claimen geen psychologie te bedrijven)

## Lessen Alexander Techniek.

Lessen Alexander Techniek hebben het meeste effect op individuele basis. Je
leert de techniek door de handen van de leraar in combinatie met verbale
instructies. In eerste instantie bereik je resultaat door de Alexander Techniek
te ondergaan en te ervaren. Herhaling is nodig om gewoontepatronen te
doorbreken. Gaandeweg merk je dat de principes doordringen in je dagelijkse
bezigheden.

Meestal is er na een demonstratie les of enkele lessen al een verschil merkbaar.
Voor een langduriger en blijvend effect heb je een serie van 20 tot 50 lessen
nodig.

Na deze serie lessen kun je zelf de principes uit de Alexander Techniek blijven
toepassen in je leven. Naar behoefte kun je daarna een losse les volgen om de
principes bewust te blijven.

## Wat zijn de kosten?

Een les kost tussen de € 30,- en € 60,- (inclusief btw) afhankelijk van de
tijdsduur (30-60 minuten).

Wil je een les boeken of heb je nog vragen? Neem gerust
[contact](#contact) met
ons op.

Voor een overzicht van leraren in Nederland of elders in de wereld:

- [Alexander Techniek leraren in Nederland](http://www.alexandertechniek.nl/)
- [Alexander Techniek leraren in het buitenland](http://www.alexandertechniqueworldwide.com/)

Op deze site vind je meer informatie over de opleiding tot Alexander Techniek
leraar.

Heb je nog vragen? Neem gerust [contact](#contact) op, we geven je graag meer uitleg
