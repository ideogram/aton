+++
title = "Over Alexander Techniek"
date = 2018-10-17T21:41:37+02:00
draft = false
menu = "main"
weight = 5
+++

> One has to make a change in the manner of use to raise the standerd of general functioning.
    **— F.M. Alexander (1869-1955)**

De Alexandertechniek dankt haar naam aan de grondlegger ervan, de Australiër
F.M. Alexander. Alexander werkte als voordrachtskunstenaar totdat hij door
stemproblemen niet meer zijn werk kon doen. Geen arts wist hem wegwijs te maken
met dit probleem, anders dan rust te nemen, hetgeen niet hielp. Hierdoor ging
hij zelf onderzoeken wat er mis was en wat hij zelf kon doen om dit te
verhelpen, en kwam zo op empirische wijze tot zijn bevindingen. Hieruit ontstond
zijn psychisch-fysieke reëducatieve methode.

Alexander begon in de jaren negentig van de 19e eeuw les te geven in zijn
techniek. Zijn ervaring en kennis zijn dankzij de generatie die met hem heeft
samengewerkt, aan ons doorgegeven en in de afgelopen eeuw sterk verrijkt.

In Nederland is de methode vooral bekend bij musici, podiumkunstenaars, etc. Op
wetenschappelijk niveau wijdde de Nederlandse Nobelprijswinnaar Nicolaas
Tinbergen een goed deel van zijn rede bij de aanvaarding van de nobelprijs voor
Fysiologie en Medicijnen aan de techniek.