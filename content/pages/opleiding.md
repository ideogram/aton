+++
title = "Opleiding tot leraar"
date = 2018-10-17T21:41:37+02:00
draft = false
menu = "main"
weight = 2
+++

Als afgestudeerde van de Alexander Techniek Opleiding Nederland (ATON) krijg je
een diploma dat je het recht geeft om de Alexander Techniek aan anderen te
onderwijzen. Het volgen van de opleiding betekent ook dat je je serieus wilt
verdiepen in je persoonlijke ontwikkeling. Het diploma is erkend door de
Nederlandse beroepsvereniging van leraren in de Alexander Techniek 
[(Nevlat)](http://www.nevlat.nl) en
de internationale zusterverenigingen: Alexander Technique Affiliated Societies
[(ATAS)](http://www.alexandertechniqueworldwide.com). ATON is tevens geregistreerd bij het Centraal Register Kort
Beroepsonderwijs (CRKBO) als private onderwijsinstellingen die
beroepsonderwijs aanbiedt (zie ook onder kosten).

Het doel van de opleiding is het opleiden van studenten tot leraren in de
Alexander Techniek. Daarnaast is het mogelijk om de opleiding tijdelijk te
bezoeken voor verdieping in de techniek, zonder dat men de ambitie heeft om
leraar te worden. Ook biedt ATON maandelijks een bijscholingsbijeenkomst voor
afgestudeerde leraren in de Alexander Techniek.

## Leerproces

Vanuit het werken aan jezelf, zowel op de opleiding als daarbuiten ontdek je
steeds meer van de principes van de Alexander Techniek. Ook ATON verdiept en
ontwikkelt haar lesmethode met behulp van de eigen leerervaringen van de
docenten. Door verschillende docenten (niet te veel) in te zetten leer je de
Alexander Techniek vanuit verschillende praktijkervaringen kennen en leer je wat
de Alexander Techniek op diverse terreinen (algemeen, psychisch en fysiek,
vanuit diverse beroepen en bezigheden) allemaal te bieden heeft. Je krijgt een
sterke basis om je na de opleiding in de breedte verder te oriÃ«nteren en te
ontplooien.

## Impact

Tijdens de 3-jarige opleiding ben je fysiek en mentaal, maar ook emotioneel en
spiritueel in de weer. Je zult niet de eerste zijn die kleinere of grotere
veranderingen meemaakt op een of meerdere van deze gebieden. Tijdens dit
intensieve veranderingsproces heb je veiligheid en ondersteuning nodig om bij de
principes van de Alexander Techniek te kunnen blijven. Je mag rekenen op
persoonlijke aandacht voor je eigen proces.


## Groepsgrootte

Persoonlijke aandacht is essentieel om Alexander Techniek goed te onderwijzen.
Daarom kiest ATON voor een kleine school. De groep studenten (eerste-, tweede-
en derdejaars samen) bestaat uit maximaal twaalf personen.

## Het docententeam

De verhouding docent-student is minimaal 1 op 5. Het docententeam bestaat uit
drie leidinggevende docenten. Ons team wordt aangevuld door leraren uit ons
netwerk en net-afgestudeerden. Verder zijn er regelmatig gastdocenten uit
binnen- en buitenland, vaak met een specialisatie. Denk aan zang, anatomie,
muziek, theater, zwemmen, hardlopen of acrobatiek.

## Ontwikkelingen Alexander Techniek in de praktijk

ATON volgt nauwlettend de ontwikkelingen op het gebied van de Alexander Techniek
door deelname aan landelijke en internationale bijeenkomsten. De docenten werken
onderling met elkaar in regelmatige bijeenkomsten, ook met afgestudeerden en
andere collega&#39;s, aan verdieping en uitwisseling van ervaring in het
lesgeven. ATON houdt voeling met de toepassing van Alexander Techniek in de
praktijk, bijvoorbeeld op het conservatorium.

## Over Alexander Techniek Opleiding Nederland

Alexander Techniek Opleiding Nederland (ATON) is opgericht in 1987 na
goedkeuring van [de Engelse beroepsvereniging: The Society of Teachers of the
Alexander Technique (STAT)](http://www.stat.org.uk/). Sinds 2003 valt ATON onder
het toezicht van de [Nederlandse beroepsvereniging:
(NeVLAT)](http://www.nevlat.nl/).Zie [www.nevlat.nl](http://www.nevlat.nl) voor
meer informatie over de beroepsvereniging

De NeVLAT onderhoudt contacten met andere zusterverenigingen in de wereld over
de kwaliteitseisen aan de opleidingen. Met name de Engelse beroepsvereniging
(STAT) heeft aan de basis gestaan van het opleidingsbeleid. De algemene regels
die door STAT zijn ontwikkeld zijn door alle internationale zusterverenigingen
overgenomen.


Heb je vragen? Neem gerust [contact](#contact) op, we geven je graag antwoord.
